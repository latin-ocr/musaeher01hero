ET CORRIGENDA. 931

μενοι idem vir doctus intelligit de utrisque sacris seorsum apud
utramque gentem, neutra alteram imitante, institutis. Quae se·
quuntur: ὁμότροπα γὰρ ἂν ἠν ambigua dicit, utrum totius sen-
tentiae ἐγώ μὲν οὖν —- an postremae partis rationem reddant. Et
illud quoque varie disseri posse existimat, cur Herodotus Bacchi
sacra Graecis ὁμότροπα esse negaverit. Tu vid. nott. nostr.
pag. 600. Est autem haec Lobeckii sententia, istam sacrorum
similitudinem, de qua Herodotus, in mythorum et rituum inter-
pretatione etad Aegyptiacas doctrinas accommodatione a philoso-
phis Graecis posterioris aetatis instituta positam esse, cum utrius-
que gentis docti Osiridis Bacchique solemnibus eandem subiecerint
rationem et tum casibus horum deorum fabulosis tum ipso colendi
ritu animorum ambages et vicissitudines adumbrari crediderint.
Hoc igitur ab Herodoto significari putat, Pythagoreos fuisse, qui
Dionysi orgia ad pristinam cum Osiriacis similitudinem reduxerint
eoque ipso confirmari novitiam et pythagoricam esse illam fabulae
Bacchicae interpretationem non antiquiorum illorum Pythagoreo-
rum, sed alterius sectae, quae artem sacrificalem sit professa.

Ad ΙΙ, 49 pag. 599. Quid δεικνύναι sit, ubi de sacris sermo, pluribus
persequitur idem Lobeck. l. l. pag, 49 seqq.

Ad II, 51 pag. 605. Hunc locum tangit Lobeck. l. l. pag. 1212 seqq. ita
statuens: „Samothraces Lemniosque deam quandam coluisse He-
eatae atque Dianae (ea namque Bendis putatur) similem neque
diversam a Proserpina, cuius cum Mercurio furtiva commercia in
mysteriis Cabiriis enarrata esse ex Herodoti verbis colligimus.“

Ad II, 53 pag. 609. 610. οὑτοι o} εἰσὶ οἱ uomicam-eg κ. τ. λ. Quae verba
citans Lobeck. l. l. pag. 347 (ubi de carminum Orphicorum anti-
quitate disserit), ita explicuit: „quod non eo dixit (Herodotus)
quasi Graecos ante illos nihil de deorum natura fabulatos putaret
(quo nihil ineptius fingi potest) sed potius hoc contendit, fabulas
illas passim nullo locuplete auctore vulgatas neque literarum mo-
numentis mandatas tum demum radicari et inolescere coepisse,
quum duorum nobilissimorum poetarum veluti publico testimonio
essent ornatae. Hos igitur, qui quandam rei fabularis quasi
disciplinam condiderunt, ad quos omnibns, qui de deorum pro-
genie et vitae actione quaerunt, tanquam ad primos fontes recur-
rendum est, Herodotus merito Theogoniae Graecanicae auctores
appellavit. Fuisse ante Homerum poetas neque hoc loco negat et
paulo ante H, 23 planissime affirmat, quum Oceani nomen ab
Homero aut aliquo antiquiore poeta introductum esse contendit.
Sed exstare quidquam in literis antiquius, id vero etiam atque
etiam negat, eoque uno verbo Orphei, Musaei et reliquorum va-
tum, quae tum circumferebantur carmina, praescriptis auctoribus
eripit atque aufert3 quod eius iudicium eo maiori plausu et prae—-
dicatione prosequendum est, quo diutius tenuit vulgaris error, qui
ne Aristotelis quidem auctoritate opprimi potuit.“

Ad II, 81 pag. 664. ὁμολογέουσι δὲ ταῦτα τοῖσι Ὀρφικοῖσι κ. τ. λ. Lo-
beckium si audis l. l. pag 694, hoc genus Bacchicorum (quum
multa suerint variaque Bacchi orgia), quod Herodotus Orphicum
vocari, Aegyptiacum et Pythagoricum esse perhibet, unum aper-
tum habet auctorem Onomacritum.

Ad 11, 82 pag. 666.4 καὶ τούτοισι τῶν Ἑλλήνων οἱ ἐν ποιήσει γενόμενοι
ἐχρήσαντο. Suspicatur Lobeck. l. l. pag. 427 intelligendos esse
poetas Orphicae et Pythagoricae sectae addictos, quos in hoc
quoque doctrinae genere decreta Aegyptiorum aemulatos esse ad-
modum credibile sit.

