AD HERODOT. 11,17. 905

f Vid. Ritter. Erdkund. I p. 853 et nott. ad Herod. ΙΙ , 5. Neque Strabo
' dissentit XVII p. 788 5. p. 1136, D. Quae cum ita sint, hoc vix ne-

gari poterit, primitiva Nili brachia ostiaque post admodum fuisse mutata,
tum hominum opera atque arte canales deducentium, tum ipsius fluvii
natura3 unde factum est, ut ipse ostiorum numerus haudquaquam sibi
semper constiterit, et nunc plane aliter haec sint constituta atque olim
fuisse accepimus. Veterum scriptorum locos de Nili ostiis iam attulit
lVesseling. ad Diodor. Sicul. I, 333 inter quos potissimum consul. Strab.
XVII p. 801 s, p. 1153, Β coll. p. 788 s. p. 1136 seq. Plin. h. n. V,
10. Nostra aetate de Nili ostiis conscripsit du Bois-Ayme („ sur les
anciens branches du Nil et ses embouchures dans la mer “) in descript.
de l’Eg. I antiqq. (livrais. 3) pag. 277 seqq. et le Pere loco infra lau-
dando pag. 118 seq.

His in universum monitis, iam ad singula ostia ‚ quae Herodotus
memorat, accedamus. Primo loco nominat Pelusiacum, quod orientem
versus deflectens, hac parte Aegypti fines tutari quodammodo videtur,
satis valida aquarum copia fluens. In ipso cursu fluvii inde a Cercasori
urbe nonnihil per temporum decursum esse mutatum probabile est3 alio-
qui enim conciliari nequeunt, quae de eius cursu ac situ diversa apud
veteres enarrantur. Quae cum ad nostrum locum minus pertineant,
nunc missa faciamus. Hodie exsiccatus fere est Pelusiacus Nili fluvius,
qui olim ad Pelusium urbem mare intrabat, cuiusque cursum nunc se-
quitur canalis Abou-Meneggeh (teste du Bois-Ayme l. l. p. 279 seq),
qui ipse nonnisi valde aucto Nilo terrasque adiacentes inundante nonnihil
aquae recipit et prope lacum Menzaleh limo et arena obiecta prorsus
evanescit. Cuius rei causas et alias afferunt et canalem inprimis illum,
qui Arabum aetate in sinum Arabicum fuerit deductus. Conf. Mannert.
Geogr. d. Gr. u. R'om. X, 1 p. 552 seq. Rennel. geogr. Herod. p. 621
seqq. Ritter. Erdkund. I p. 826. Multa quoque hac de re disputavit
Champoll. l'Eg. sous l. phar. Il pag. 9 seqq. 12 seq. 243 Pelusiacum
enim brachium idem esse ponit atque Damiatinum, quod nunc appella-
tur, usque ad eum locum, ubi exorditur canalis Moez; quo ipso Pelu-
siacum brachium continuari, infra Bubastin urbem in duo dissectum
brachia, quorum alterum orientem versus dirigatur (Pelusiacum) inque
mare exeat prope Thineh s. Pelusium, alterum, Tanin praeterfluens
(Taniticum), recentioribus cognitum sit nomine canalis Moez, qui in
lacum Menzaleh desinat. Pelusiacum brachium idem scribit nunc reli-
ctum ferme et exsiccatum esse eam ob causam, quod neglectis aggeribus

