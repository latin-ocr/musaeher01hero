AD HERODOT.11,141. 917

equidem habeo ‚ ubi tantopere dissentientes video auctores veteres,
nec ulla constat certa temporum ratio. Tu vid. Schlosser. universal-
hist. Ubersicht etc. I, 1 p. 214. 215 coll. Beck. Anleit. z. Weltgesch.
l pag. 717 seq. 720. Quodsi enim Anysis anno 961 a. Chr. n. (ut
Larcherus ponit t. Vll p. 92) in regnum rediit annoque 954 a. Chr. n.
probabiliter obiit, ubi continuo ei suecessit Setho, Sethonis huius
aetas haudquaquam congruet cum Sanacharibi expeditione, quae in
annum 712 a. Chr. incidit. Lacuna erit annorum ducentorum qua-
draginta intra Anysis mortem et regnum Sethonis. Quam lacunam
ut explerent temporumque rationem in ordinem redigerent, vario
modo tentarunt viri docti, quorum sententias refert Beck. l. l. Sunt,
qui in ipso Herodoti textu lacunam esse statuant, quam initio capitis
124 ponit Buherius, initio capitis 141 Larcherus , ubi probabiliter
traditum fuerit de regibus, qui vel intra Mycerinum et Asychin vel
post Asychin ad Sethonem usque Aegypti regnum tenuerint. Equi-
dem, si lacuna statuenda est in Herodoti libro, malim aliquid inter-
cidisse post cap. 136, quae est sententia viri nobilissimi, Liberi Ba-
ronis de Reizeustein, accuratius exposita in schedis, quas ille nobis-
cum communicare voluit. In hac autem lacuna sex aut octo regum
historiam Herodotum exposuisse, satis verisimiliter statuit idem vir
doctissimus. Verum quidem est, scriptos Herodoti libros, qui ad
nostra pervenerunt tempora, nulla lacunae indicia certa praebere;
quapropter in eam olim incidi sententiam, ut in Herodoti quidem
textu quidquam excidisse negarem, verum manca esse statuerem, quae
ille a sacerdotibus edoctus in opus suum retulerit3 quae si probentur,
sacerdotum erit culpa, non Herodoti. Cous. infra II, 177, ubi simi-
lia quaedam Herodoto non indicata fuisse a sacerdotibus viri docti
statuunt. Sed multa in Herodoto esse depravata, quae libros hodie-
que cognitos excedunt, aliquoties iam monuimus et hocloco iterum
monendum censemus, si quis argumentum e librorum vetustorum au·
ctoritate ductum opponere velit. Illud autem vix quemquam, qui He-
rodoteum locum attente perlegerit, dubitaturum esse confido ‚ quin
multum in eo turbatum fuerit, nec omnia ea videantur, quae pravis
et imperfectis sacerdotum traditionibus adscribi possint.

