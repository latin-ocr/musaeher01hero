91⁰ EXCURSUSVI

merat. Zo'ega contra de obeliscc. pag. 264 negat operae pretium esse
inquirere in originem caussamque moris, qui non solum apud Aegyptios,
sed apud permultos per universum terrarum orbem populos diffusus fue-
rit. [Tu vide, quae ipse eam in rem collegit et adde Zachii geograph.
ephemerid. 1806, I p. 54] Verumtamen, ut Aeneam Gazaeum (in
Theophrast. p. 68 seq. ed. Casp. Barth.) taceam, ad religiones Aegy-
ptiorum ipse nos advocat historiae pater ΙΙΙ, 16 ‚ cum neque igne absumi
corpora, nec vermibus confici eos voluisse memoret, et magis etiam hoc
ipso capite, ubi sacrum simulacrum a cadaverum conditoribus pro exem-
plo propositum esse refert. Sed quando religiones dicimus, plura co-
gitari possunt, quae probe distinguenda sunt. Nam primum potuit in
caussa fuisse migrationis animarum tam efficax doctrina. Atque hoc
ipsum arguunt Herodotei loci ΙΙ, 123 atque Diodori I, 91 cum nostro
loco collati, videlicet quoniam ex vulgi opinione anima defuncti ab infe-
lici orbe migrationis diutius retineretur circa integrum cadaver libenter
quasi commorans. Cuius rei recte admonuit nuper etiam Lauthiu's‚ vir
doctus in histoire de l'anatomie tom. I p. 9. Alius caussae mentionem
iniicit Tib. Hemsterhusius ad Luciani Necyom. Ill pag. 356 Bip., cum
dicit: „ut ne post obitum quidem carissimorum pignorum conspectu
privarentur.“ Et reapse hue nos revocat ipse Herodotus II, 78, quo
loco cadavera in arcis pictura exornatis ad Aegyptiorum convivia adhi-
bita narrat. Pertinet haec res ad sacra veterum populorum gentilitia.
Ac quam vim habeant cultus defunctorum apud priscos populos, orientis
maxime, sepultura in aedibus vel in vicinia aedium, inferiae statis tem-
poribus peractae, iura Manium , igitur haec omnia quam potestatem ha-
beant in familiarum sacra, ius gentilitium adeoque hereditarium, breviter
sed docte nuper adumbravit Bunsenius de iure heredit. Atheniensium
p. 122. Quam in rem plura dicentur infra ad Herodot. VI, 68 seqq.
coll. I, 67 seq. Nunc hoc unum adiiciam, hinc intelligi posse quae
peregrinatores commemorant de sepulchris ad moenia ipsasque aedes
Graecorum urbium, Athenarum, Corinthi, Sjracusarum, aliarum re-
pertis, unde vasa illa eruuntur picturarum ad religiones antiquiores per-
tinentium largam messem exhibentia.“ Equidem h. l. tantum adiiciam
nomina eorum, qui ante Creuzerum de cadaverum medicandorum ratione
exposuerunt peculiaribus ex parte scriptionibus: Caylus: des embaume-
ments des Egypt. (histoir. de l'acad. d. inser. t. XXIII). Rouelle: sur
les embaumemcnts etc. (histoir. de l'acad. des scienc. Paris. 1750 p. 123
seqq). Bcumenbaclz. (Giitting. Magaz. Ι. Beitr'age zur Naturgesch. l).

