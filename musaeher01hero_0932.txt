906 EXCURSUSV

huius brachii aquae in Taniticum transierint, ut vel vestigia fluvii Pelu-
siaci difficilius nunc inveniri queant. Ac ventis praeterea omnique re-
gionis indoli aliquid tribuendum esse apte monet Ritter. Erdkund. 1
p. 826. Alia idem attigit pag. 834.

Canopicum ostium, cuius Noster meminit ΙΙ, 15. 113. 179 coll.
97, occidentem versus maxime spectabat, nomine deducto ab urbe, ad
quam fluvius in mare exiit. Dicitur illa, monente Schlichthorst. l. l.
pag. 40, Latinis scriptoribus Canopus, Graecis Canobus, quae ad extre-
mam Aegypti oram occidentem versus sita, soli fertilitate non minus
quam commercio olim suit insignis, quum per Canopicum ostium solum
exteris intrare licuerit in Aegyptum. Ac vel post Alexandriam conditam
loeo non valde remoto urbs templo Serapidis, sacris incubationibusque
valde illustris fuit. Nunc pauca ruderum vestigia a Gallis doctis de-
tecta urbis veteris locum occupant, horae dimidio remota a loco Gal-
lorum clade insigni Abukir, occidentem versus proficiscenti. Brachium
Canopicum locis adiacentibus et Heracleoticum appellatur et Naucrati-
cum. Apud Ptolemaeum vocatur Ἀγαθὸς δαίμων ,· quod nomen, si
penes Champollionem fides (1.1. p. 23 seq.), Aegyptio nomini Schet-
noufi respondet, quo ipso hoc brachium a veteribus Aegyptiis indicatum
fuerit, praesertim cum eadem vici cuiusdam brachio huic adiacentis sit
appellatio. Schetnoufi enim ille vult Aegyptiorum sermone valere:
bonne branclie, bonne division. Ex Canopico ostio aliud brachium orien-
tem versus non procul ab ipso mari prope Deirouth derivatum erat,
Bolbitinum s. Bolbiticum quod appellabatur ab urbe, quam praeterflue-
bat. Ptolemaeus hunc canalem vocat Taly; quae haud scio an vera
Aegyptiorum fuerit denominatio. Nunc hocce brachium, quod olim
invalidum suit, omnium fertur validissimum3 Rosettanum vulgo dicitur
propter urbem Roseae, ubi mari miscetur. Vid. du Bois-Ayme p. 284.
Vetus Canopicum brachium nunc siccum est rariusque Nili aquis imple-
tur, licet eius vestigia accurate persequi liceat. Vid. du Bois -Ayme l. l.
pag. 281 seq. Rennel. l. l. p. 614 seqq. Mannert. l. l. pag. 540 seqq.
Ritter. Erdkund. I p. 816 seq. Quae cum ita se habeant, Rosettanum
fiuvium in Canopica= veteris locum nunc successisse vulgo ponimt.

Tertium Nili brachium , omnium fere maximum, Sebennyticum
ab Herodoto appellatur , quod Deltam mediam dissecans, in ipso Del-
tae apice septentrionali in mare effluat, postquam urbem Butus lacum-
que praeterierit. Quod si antiquitus revera tale fuit (nec ullum obstat
testimonium, quo minus credamus), ipsam locorum naturam fluviique

