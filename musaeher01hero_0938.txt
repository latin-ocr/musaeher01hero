912 EXCURSUSVll

EXCURSUS VII
AD HERoDoT.11‚121.

 

Quae hoc capite narrantur de Rhampsz‘nz'to‚ eadem fere memo-
riae prodita inveniuntur in Graecorum fabula de Agamede atque Tro-
phonio. Qui aedium exstruendarum arte insignes pro illa aetate
Hyrieo cameram thesauris condendis destinatam aedificant, in qua
unum lapidem sic inserunt extrinsecus, ut facili opera eximi potuerit.
Inde simili modo, quo Aegyptius opifex, regis thesauros asportant,
qui ubi hoc animadvertit, omnia laqueis cingit. Quibus irretitus Aga-
medes, a fratre Trophonio (is enim timebat, ne ipse simul depre-
henderetur) necatur capite abscisso. Sed postea terra scinditur Tro-
phoniumque devorat. Ita Pausanias IX, 37 §. 3, nec aliter sere
Charax in schol. ad Aristoph. Nub. 504 coll. llgen. ad hymn. Homerr.
pag. 304. 13111 origines Graecae huius fabulae si quaeras , monet
Valckenarius ad Herodoti locum: „Ex Herodoto videntur a Graeculo
quodam repetita atque in Agamedem Trophoniumque translata, e quo
sua hauserint Charax et Pausanias.“ Quae eadem placuere Ilgen. 1. l.
Contra fabulam vere Graecam et postea demum in Aegyptum trans-
latam cupideque ab sacerdotibus arreptam et pro more exornatam
esse contendit C. O. Miillerus in Orchomen. pag. 97 seqq. a Creuzero
laudatus. Buttmannus vero (de Minyis pag. 203) fabulam refert ad
vagas illas fabulas, quae ad varia et tempora et loca fuerint trans· l
latae. Quae qui probaverit, is Herodoto omnem fidem deneget ne- J
cesse est, quam mihi summam esse, haud uno loco iam declaravi. ’
Quare malim ad Valckenarii atque Ilgenii partes accedere et ex
Aegypto Graecae fabulae origines repetere. Ad agriculturae autem ᾖ
notiones fabulam spectare vix equidem dubitarim. Nam Trophonium
novimus eundem esse atque Mercurium eum, qui sub terris habetur,
χθόνιος sive ἒριούνιοςς qui quando e cameris subterraneos thesauros

 

