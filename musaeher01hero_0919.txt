EXCURSUS 11 AD HERODOT. 1, 94. 893 ι

EXCURSUS II
AD HERODOT.1‚94.

 

Herodoti locum de Lydis in Etruriam profectis retulit, laudato
anctore, Dionysius Halicarnassensis, antiqq. Romm. I, 27 , illud ad-
dens (cap. 28 init.) multos quoque alios scriptores hanc de Tyrrheno-
rum origine sententiam esse secutos eosque discrepantes in indicando
coloniae duce ac tempore. Nam alios scribit Tyrrhenum Herculis filium
dixisse, ex Omphale Lydia prognatum *), qui in Italiam profectus Pe-
lasgos iis ex urbibus, quas supra Tiberim septentrionem versus tenue-
rint , eiecerit3 alios Telephi filium vocasse Tyrrhenum, qui post Troiam
captam in Italiam advenerit. Quibus idem Dionysius gravius opponit
Xanthi testimoninm, qui scriptor, Lydus genere indeque maxima ut
videtur fide dignus, nihil prorsus quidquam de hac Lydorum colonia in
Etruriam deducta retulerit, sed Atyis filios, Lydum et Torrhebum,
patrio regno diviso utrumque in Asia remansisse enarraverit. Addit
suam ipsius sententiam Dionysius (cap. 29 seq.), qua Tyrrhenos, quos
a Pelasgis diversos esse vult, Lydorum colonos fuisse pernegat. Ου’
μὲν δή, in clausula scribit cap. 30 init, οὐδὲ Λυδῶν τούς Τυῤῥηνοῦς
ἀποίκους οἶμαι γενέσθαι. Quae enim singula hanc in rem attulit ar-
gumenta de diversa lingua, diversis institutis, moribus, deorum cultu,
aliis, sumta, longiora sunt, quam quae huc apponantur. Sed ad He-
rodoti auctoritatem, Lydos duce Tyrrheno in Etruriam venisse scri-
bentis accedit Timaeus, cuius fragmentum servavit Tertullian. de spe-
ctacc· cap- 5 **); accedit Strabonis testimonium, qui haee ut vulgo

 

*) „Huc quoque referunt clavam in numis Populoniae antiquissimis con-
spicuam, qua Herculem indicari volunt. Conf. Lanzi Saggio di ling.
Etrusc. t. II p. 101.“ Cr.

”) „Vid. Theod. Ryck. in dissert. de primis Italiae colonis ad calc. nott.
Holstenii ad stephan. ΒΕΖ. p. 4235 C r.

